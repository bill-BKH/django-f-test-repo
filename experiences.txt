
سلام، امیدوارم حالتون خوب باشه
اتفاقی توی گیت‌هاب بودم که دیدم یه repository برای گروه جدید جنگو درست شده، و یاد همون موقع‌هایی افتادم که منم داشتم جنگو یاد می‌گرفتم، خواستم تجربیاتم رو از این کلاسا بهتون بگم.

اول از همه می‌دونم که حس خفن بودن می‌کنید و فکر می‌کنید می‌تونید با جنگو دنیا رو فتح کنید، ولی اولین دشمن شما غرورتونه. به نظرم هرچی بیشتر بگید «نمی‌دونم»، موفق‌تر می‌شید. البته در صورتی که به جای ناامیدی، سعی کنید یادش بگیرید. اینکه بخواید دائماً از باگ‌ها ناله کنید و جرئت نکنید سراغش برید، و دائماً از بقیه بخواید که مشکل رو حل کنن، از شما برنامه‌نویس خوبی نمی‌سازه. توی فضای کار فقط خودتونید و ChatGPT؛ حداقل خوبی‌اش اینه که تو دوره‌ای هستیم که تنها نیستیم. ولی بازم با این وجود، نمی‌خوایم با بهترین دوستمون (ChatGPT) کار کنیم؟ تعامل با ChatGPT مهم‌ترین بحث ممکنه، اینکه چطور باهاش ارتباط برقرار کنید و پرامپت‌های خوبی بنویسید. باید یاد بگیرید که جز این دو مورد، هیچ چیز به کمک شما نمیاد، حتی آقای خلیلی.

توی پروژه پایان دوره‌ام من هر از گاهی سعی کردم از بقیه کمک بگیرم، ولی خب هیچ کمکی اونطور که می‌خواستم نبود، در نتیجه کمک‌ها به دردم نخورد. و واقعاً هم همینه. نکته بعدی اینه که من شخصاً بعد از یه مدتی کلاس‌های آقای خلیلی برام کسل‌کننده شده بود و عملاً سر کلاس خواب بودم. ولی به جرئت می‌تونم بگم نوشتن پروژه پایان دوره ده برابر کلاس به من آموزش داد، به طوریکه خب آقای خلیلی توی جریان کلاس اونقدر راضی نبود از من (شایدم بود نمی‌دونم) ولی تونستم نمره کامل رو بگیرم ازش. یعنی تا خودتون کار نکنید، چیزی یاد نمی‌گیرید. می‌تونید مثلا توی جریان کلاس برای خودتون پروژه‌های کوچیک درست کنید.

من وقتی پروژه پایان دوره‌ام رو می‌نوشتم، به معنای واقعی کلمه «انضباط» رو حس کردم، تستوسترون و دیسیپلین رو حس کردم؛ شاید اگه اون دوره مصادف نمی‌شد با یک اتفاق به شدت ناگواری که برام افتاد (انقدر بد بود که هنوزم درگیرشم)، می‌شد بهترین دوران زندگیم. ولی صرفاً چیزی بود که حال اون دورانم رو خنثی کنه.

خلاصه که موفق باشید و شل نگیرین، حتی تو دوران ام
تحانا.
